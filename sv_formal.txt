Visa alla
Om ANSI SQL-frågeläge
En del av innehållet i det här avsnittet kanske inte gäller för vissa språk.
Du skapar SQL-frågor i något av två ANSI SQL-frågelägen:
ANSI-89 ger den traditionella Jet SQL-syntaxen.
Detta läge ligger nära specifikationen för ANSI-89 nivå 1, men det är inte kompatibelt med ANSI-89 nivå 1.
Vissa funktioner i ANSI-89 SQL är inte implementerade och jokertecknen är anpassade till specifikationen för Visual Basic for Applications (VBA), inte SQL.
ANSI-92 ger nya reserverade ord, syntax-regler och jokertecken som förbättrar möjligheterna att skapa frågor, filter och SQL-uttryck.
Detta läge ligger nära specifikationen för ANSI-92 nivå 1, men det är inte kompatibelt med ANSI-92 nivå 1.
Detta frågeläge innehåller mer ANSI-syntax och jokertecknen är anpassade till SQL-specifikationen.
Om du använder ADOX i Microsoft Access 2000, kan du programmatiskt skapa frågor som använder ANSI-92 SQL-syntax.
Frågor som du skapar syns dock inte i databasfönstret eftersom läget inte går att ange i användargränssnittet.
I Access 2002 kan du ange ANSI SQL-frågeläge via användargränssnittet i den aktuella databasen och som standardinställning i nya databaser.
Varför ska jag använda ANSI-92 SQL?
Det kan vara intressant att använda ANSI-92 SQL av följande anledningar:
Du funderar på att utvidga programmet till ett Access-projekt i framtiden och vill skapa frågor som behöver så få förändringar som möjligt för att köras i en Microsoft SQL Server-databas.
Du vill utnyttja de nya funktionerna som inte finns i ANSI-89 SQL, till exempel:
Ändra säkerhetsinställningar genom att använda SQL-uttrycken GRANT och REVOKE
Använda DISTINCT i en mängdfunktionsreferens, till exempel SUM-DISTINCT-Pris
Begränsa antalet rader som en fråga returnerar genom att använda villkoret LIMIT TO nn ROWS
Varför ska jag undvika att blanda frågor som skapats i olika ANSI SQL-frågelägen?
ANSI SQL är standardfrågeläget när du skapar nya Access-databaser i 2002- och 2000-filformat
ANSI-89 är standardinställningen för nya Access-databaser i 2002- och 2000-filformat.
Du kan inte ange SQL-frågeläge för nya databaser till ANSI-92 i 2000-filformat eftersom det alternativet är inaktiverat.
ANSI-89 är den enda frågelägesinställning som är tillgänglig för databaser i filformatet för Access 2000.
Om att använda anslutningsfiler
I en anslutningsfil lagras information om en anslutning till en datakälla (t.ex en OLE DB-datakälla) och informationen som hör till anslutningen.
I Microsoft Access kan du använda en anslutningsfil för att knyta en eller flera dataåtkomstsidor till en datakälla.
När du öppnar en sida läser Access anslutningsfilen som är länkad till sidan och ansluter sidan till rätt datakälla med hjälp av anslutningsfilens innehåll.
En anslutningsfil har något av följande filformat:
Office Data Connection (.odc)
Ett filformat som använder HTML och XML för att lagra anslutningsinformationen.
Du kan visa eller redigera innehållet i filen i en textredigerare.
Universal Data Link (.udl)
Ett standardfilformat från Microsoft Data Links med filoberoende objektdefinitioner för OLE DB-datakällor.
Fördelar med att använda en anslutningsfil
Om du använder en anslutningsfil blir det enklare att använda dataåtkomstsidor som hör ihop.
Sidor som ansluts till en gemensam datakälla kan ha en gemensam anslutningsfil.
Om du flyttar eller kopierar datakällan behöver du inte uppdatera egenskapen ConnectionString för varje beroende sida utan bara redigera anslutningsinformationen i anslutningsfilen och ange rätt sökväg eller databas för sidorna.
Länka en sida till en anslutningsfil
När du skapar en dataåtkomstsida kan du välja om du vill länka sidan till en anslutningsfil eller bara använda en anslutningsfil utan att skapa en länk.
Du kan också välja om du vill använda en befintlig anslutningsfil eller skapa en ny.
Länka till en anslutningsfil
När du upprättar en länk mellan anslutningsfilen och en sida anges namnet på filen för egenskapen ConnectionFile för sidan.
Varje gång du öppnar sidan läser Access anslutningsfilen, tolkar anslutningsinformationen och anger egenskapen ConnectionString för sidan.
Använda en anslutningsfil utan att skapa en länk
När du skapar en sida kan du använda innehållet i en anslutningsfil för att ange egenskapen ConnectionString för sidan men välja att inte skapa en länk mellan sidan och anslutningsfilen.
Ändra anslutningsinformationen för en sida
När en anslutningsfil används
Antingen ändrar du egenskapen ConnectionFile för sidan så att den leder till en annan anslutningsfil, eller också redigerar du anslutningsfilen i en textredigerare.
Om du väljer att redigera anslutningsfilen måste du tänka på att alla andra sidor som använder anslutningsfilen också påverkas av de ändringar som du gör.
Om du redigerar egenskapen ConnectionString för en sida som är länkad till en anslutningsfil bryts länken och egenskapen ConnectionFile får ett nullvärde.
När ingen anslutningsfil används
Antingen skapar du en länk mellan sidan och en anslutningsfil genom att ange egenskapen ConnectionFile, eller också redigerar du egenskapen ConnectionString.
När du skapar en länk anger Access egenskapen ConnectionString automatiskt med hjälp av innehållet i anslutningsfilen.
Om att konvertera en dataåtkomstsida från en tidigare version
En sida som har skapats med Microsoft Access 2000 måste konverteras innan den kan användas i Access 2002.
Öppna sidan i designläget i Access 2002.
Access skapar en säkerhetskopia av sidan (sidfilnamn.bak.htm) på samma plats som den ursprungliga filen för dataåtkomstsidan.
Om du vill återställa Access 2000-versionen av sidan tar du bort den konverterade filen, ändrar tillbaka namnet på säkerhetskopian och ansluter sidan till databasen.
Om dataåtkomstsidan innehåller några Microsoft Office Web Components-element (en pivottabellista, ett diagram eller ett kalkylblad) kan bara användare med en giltig Microsoft Office XP-licens använda komponenterna.
Om att analysera data
I Microsoft Access kan du analysera data med flera olika metoder.
Skapa en korsfråga
Med en korsfråga kan du beräkna och strukturera om data för enklare analys.
Korsfrågor beräknar summor, medelvärden och andra funktioner för data som är grupperade efter två typer av information: längs den vänstra sidan av databladet respektive tvärs över den övre kanten.
Jämförelse mellan en korsfråga och en urvalsfråga
1 En urvalsfråga
2 En korsfråga som bygger på urvalsfrågan
Lägga till en pivottabellista på en dataåtkomstsida
En pivottabellista är en interaktiv tabell som du kan använda för att analysera data dynamiskt i en webbläsare.
Användarna kan ändra pivottabellistans layout i körtid.
De kan flytta fälten som visas i rad-, kolumn- och dataområdet i pivottabellistan eller lägga till och ta bort fält i listan.
Användarna kan också filtrera, sortera och gruppera data.
Följande bild visar en pivottabellista på dataåtkomstsidan Order.
Pivottabellista på en dataåtkomstsida
Visa ett datablad eller formulär i pivottabelläget
Access 2002 innehåller ett pivottabelläge för datablad och formulär.
I det här läget kan du skapa en interaktiv rapport med hjälp av de underliggande fälten för databladet eller formuläret.
Läget bygger på en Microsoft Office-pivottabellkomponent, vilket innebär att du kan göra allt som du kan göra i en pivottabellista.
Du kan lägga till fält i vyn, flytta eller ta bort fält och filtrera, sortera och gruppera data.
Följande bild visar tabellen Anställda i pivottabelläget.
Datablad i pivottabelläge
Om anpassning av pivottabell eller pivotdiagramvyns layout
Anpassa layouten för en pivottabellvy
Du kan kontrollera hur data presenteras i en pivotabellvy genom att anpassa layouten.
Med en annan layout kan du beräkna och jämföra sammanfattade värden för olika element i dina data, eller visa sammanfattningar för en delmängd av informationen.
Använda släppområden
Du ändrar layout genom att flytta fälten till fördefinierade släppområden i pivottabellvyns arbetsyta.
Släppområden i pivottabellvy
1 Släppområden
2 Detaljområde
Du kan dra ytterligare fält till området även när släppområdets bildtext täcks efter att du flyttat fält dit.
Flytta fält till rad- eller kolumnområden
När du flyttar ett fält till radområdet, visas unika dataelement inom fältet nedåt längs raderna i pivottabellvyn.
När du flyttar ett fält till kolumnområdet, visas unika dataelement längs kolumnerna.
Flytta fält till detaljområdet
Om du vill se sammanlagda data eller detaljdata från den underliggande datakällan, flyttar du fälten till detaljområdet.
Flytta fält till filterområdet
Om du filtrerar data kan du begränsa vyn till en viss del av tillgängliga data.
Om du till exempel flyttar fältet Produkter till filterområdet, kan du visa data för en produkt i taget.
Flytta rad- och kolumnfält till en högre eller lägre nivå
De fält som ligger närmast detaljdata när en vy innehåller flera rader och kolumner benämns inre fält.
De övriga fälten är yttre fält.
Du kan växla mellan inre och yttre fält.
Exempel på inre och yttre fält
2 Yttre radfält
2 Inre radfält
3 Yttre fältelement
4 Det inre fältets element upprepas för varje element i det yttre fältet.
Lägga till och ta bort fält
Pivotabellvyns layout behöver inte inkludera alla tillgängliga fält från den underliggande datakällan.
Du kan dessutom ta bort fält som du inte vill se i layouten längre.
Anpassa layouten för en pivotdiagramvy
Du ändrar layout genom att flytta fälten till fördefinierade släppområden i diagrammets arbetsyta.
Släppområdena måste visas i diagrammet om du ska göra det.
Släppområden visas på olika sätt beroende på vilken diagramtyp som används.
Ett seriesläppområde visas till exempel inte om det är ett cirkeldiagram eftersom de bara innehåller en serie.
Dessutom är XSL-formatmallar skrivna på ett sätt som påminner om XML-dokument, dvs med en kombination av XML-liknande märken och HTML som skapar en mall för ett resultat i ett visst format.
Lägg märke till att du inte behöver länka vare sig en CSS-fil eller en XSL-formatmall till ett XML-dokument för att dokumentet ska kunna visas i Internet Explorer 5 (och senare).
Internet Explorer innehåller en inbyggd standardformatmall som visar XML-källan i form av en trädstruktur.
Med hjälp av formatmallar kan du se till att de XML-baserade webbsidorna i ett intranät eller på en webbplats är enhetliga och har ett konsekvent utseende utan att du behöver lägga till HTML-kod på varje sida.
XSLT (Extensible Stylesheet Language Transformation)
XSLT (Extensible Stylesheet Language Transformation) är en specifikation som för närvarande är under utveckling av World Wide Web Consortium (W3C) och som stöds av Access.
XSLT är ett XML-baserat språk som gör att ett XML-dokument kan överföras, eller transformeras, till ett annat XML-dokument.
På så sätt kan presentationsinformationen i ett XML-dokument transformeras från ett källformat till ett målformat och tillbaka igen.
Vanligen skapar en utvecklare en XSL-transformationsfil som när den används under exporten av ett XML-dokument tolkar eller överför XML-informationen till ett presentationsformat som kan tolkas av ett annat program, t.ex SAP (Service Advertising Protocol) eller ett anpassat kundorderformat.
XSLT innehåller många begrepp (strukturer och kommandon) som finns i andra programmeringsspråk, vilket gör att utvecklaren kan använda variabler, loopar och iterationer samt villkorsuttryck.
På så sätt kan utvecklaren styra resultatet av XML-informationen i hög grad.
Exportera data till XML-filer
Att exportera data och databasobjekt till en XML-fil är ett praktiskt sätt att flytta och lagra information i ett format som direkt kan användas på Internet.
I Access kan du exportera informationen, schemat (datastrukturen) eller bådadera till XML-filer.
Exportera data till en XML-fil och eventuellt använda XSLT för att transformera informationen till ett annat format.
Exportera dataschemat med XSD (XML-schemastandarden).
Exportera den bakomliggande informationen i formulär och rapporter till en XML-fil.
Du kan också transformera informationen till ett annat presentationsformat genom att använda en XSL-fil (Extensible Style Language) under exporten.
Du kan exportera tabeller, frågor och den bakomliggande informationen i formulär och rapporter från en Microsoft Access-databas (.mdb) samt tabeller, vyer, lagrade procedurer och den bakomliggande informationen i formulär och rapporter i ett Microsoft Access-projekt (.adp).
Exportera tabeller, frågor, vyer, datablad, formulär eller rapporter
Du kan exportera ett databasobjekt som ett XML-dokument på flera sätt:
Du kan exportera bara informationen från en tabell, en fråga, ett datablad, ett formulär eller en rapport till en XML-fil.
Informationen sparas i en fil med namnet .xml.
Du kan exportera bara schemat (datastrukturen) för en tabell, en fråga, ett datablad, ett formulär eller en rapport till en XML-schemafil.
En XML-schemafil är en formell specifikation av reglerna för ett XML-dokument, som innehåller en rad elementnamn samt information om vilka element som är tillåtna i dokumentet och i vilka kombinationer.
Om du väljer att spara schemat som XSD, sparas filen som .xsd.
Obs
När du exporterar en tabell till ett XML-dokument kan du också exportera de relaterade tabellerna.
Om du t.ex exporterar tabellen Kundorder kan du också välja att exportera de relaterade tabellerna Orderdetaljer och Kunder till samma fil.
Du kan också spara strukturen för en tabell, en fråga, ett datablad, ett formulär eller en rapport i en fil som beskriver presentations- och anslutningsinformationen.
För formulär och rapporter sparas den här filen i det XML-baserade språket ReportML, som innehåller både presentationsinformation och datamodellen för att skapa en dataåtkomstsida.
För tabeller, frågor, vyer och datablad är presentationsfilen en kalkylbladsliknande mall.
Filen sparas som _rapport.xml.
När du väljer att spara informationen som XML kan du dessutom ange att informationen ska transformeras till ett anpassat visningsformat genom att använda en befintlig .xsl-fil.
Om du inte anger någon .xsl-fil sparas informationen i XML-standardformat.
Lägg märke till att inga presentationsformat är tillgängliga om du inte väljer någon information för export.
Vad är ReportML?
ReportML är ett "språk" som har utvecklats av Microsoft speciellt för Access och som kan användas för att beskriva Access-databasobjekt i XML.
Språket ReportML består av en uppsättning märken som beskriver egenskaperna, händelserna och attributen för ett formulär, en rapport eller en dataåtkomstsida.
När du exporterar data från Access till en XML-fil väljer du att spara strukturen för ett formulär eller en rapport i ReportML-format.
ReportML-filen kan användas för att konvertera den sparade informationen till en dataåtkomstsida.
Korrekt utformade dokument
Alla XML-dokument som skapas av Access är korrekt utformade, dvs uppfyller de grundläggande reglerna för XML.
Det innebär:
Varje XML-dokument måste innehålla ett unikt rotelement (ett element som omfattar hela dokumentet).
Alla start- och slutmärken stämmer överens.
XML-märken gör skillnad mellan versaler och gemener.
För varje startmärke finns det ett motsvarande slutmärke.
Tomma element kan betecknas med ett särskilt märke.
XML-märken gör skillnad mellan versaler och gemener.
ReportML i Access använder inte tomma märken.
Elementen överlappar inte.
Start- och slutmärkena måste alltså vara inkapslade i andra element på rätt sätt.
Vissa specialtecken ingår i XML-syntaxen och tolkas inte som själva tecknen om de används i datadelen av ett element.
Du måste ersätta specialteckensekvenser (kallas "entiteter" i XML) så här:
Tecken
Entitet
Här följer ett exempel på ett korrekt utformat XML-dokument:
där:
är en deklaration som anger att det här är ett XML-dokument och uppger versionsnumret.
Deklarationen är inte obligatorisk men rekommenderas i alla XML-dokument.
är rotelementet som omfattar hela dokumentet.
är ett startmärke och är ett slutmärke som tillsammans beskriver ett dataelement, i det här fallet kundens namn.
Lägg märke till att varje grupp av märken består av både ett start- och ett slutmärke som gör skillnad mellan versaler och gemener och att märkesgrupperna är korrekt inkapslade i varandra.
Lägg också märke till entiteten &apos;, som kommer att omvandlas till en apostrof när informationen importeras av mottagarprogrammet.
Apostrofen används på ett särskilt sätt i XML-dokument och kan misstolkas om den används direkt i texten.
Den konverterade informationen visas som Mom's Boston Crab Meat.
Det går att använda blanksteg i hela dokumentet för att göra det mer lättläst.
Om du anger ett schema vid export från Access blir de XML-dokument som skapas giltiga XML-dokument.
Det innebär att de inte bara är korrekt utformade utan också följer ett visst schema.
Om export och kopiering av pivottabellvyer till Excel och andra program
Om du är bekant med pivottabeller i Microsoft Excel och vill arbeta med data i Excel, kan du göra det på två sätt.
Exportera data till en interaktiv pivottabell i Excel
Om du vill granska och ändra innehållet i en pivotabellvy genom att använda Excel, kan du exportera pivottabellvyn till Excel.
Förbereda export till Excel
Pivottabeller i Excel kan inte visa detaljfält.
När du exporterar till Excel blir detaljfälten tillgängliga i pivottabellens verktygsfält, men fälten visas inte i rapporten.
Om du vill att pivottabellen ska efterlikna pivottabellvyn, ska du innan du exporterar pivottabellen antingen flytta alla fält från detaljområdet, eller dölja detaljdata för element och celler så att detaljområdet inte visas.
Efter exporten
Det kan finnas vissa skillnader i pivottabellvyn efter att du exporterat den till Excel.
Det beror på att pivottabellkomponenten för Microsoft Office används för pivottabellvyer. Pivottabeller i Excel stöder inte alltid vissa funktioner för pivottabellistor och funktionerna är ibland implementerade på andra sätt.
Mer information om skillnader mellan pivottabellistor och pivottabeller hittar du i Hjälp om Excel.
Kopiera data till andra program för användning utan interaktivitet
Kopiera till andra program
Du kan kopiera data som visas i en pivottabellvy till andra program, exempelvis Microsoft FrontPage.
När du kopierar data till andra program än Excel och Word som inte stöder HTML-formatet som används i pivottabellvyer, kopieras informationen som oformaterad text.
Om filtrering av data i pivottabellvy
Du kan använda filterfunktioner för att ta fram specifika datavärden eller alla data som matchar ett visst värde.
Filtreringsmetoder
Filtrera ett fält (Autofiltrering)
Du kan filtrera fält i rad-, kolumn- och detaljområden.
När du filtrerar ett fält markerar du ett eller flera dataelement i fältet som du vill granska, och döljer alla andra element.
Filtrerad pivottabellista eller pivottabellvy
1 Först filtreras fältet Sport så att endast golfförsäljningen visas.
2 och sedan filtreras fältet Kvartal så att endast golfförsäljningen i Kv3 visas.
3 När du filtrerar ett fält ändras färgen på det filtrerade fältets nedrullningsbara pil Fältpil från svart till blå, och knappen Autofilter i verktygsfältet markeras.
Att filtrera ett fält kan vara särskilt praktiskt när du har en omfattande datakälla och vill fokusera på vissa områden.
2 Filtrerat kategorifältområde som visar poster för södra och västra regionen
Filtrera med villkor
Du kan använda ett filter i ett seriefält eller ett kategorifält om du vill visa de första eller de sista n posterna utifrån en totalsumma.
Du kan till exempel filtrera fram de tre orter som hade bäst försäljning eller de fem produkter som var minst lönsamma.
I stället för att ange n poster kan du välja att filtrera fram en procentandel av posterna.
Du kan till exempel filtrera fram de 25% säljare som har bäst eller de 25% säljare som har sämst försäljning utifrån antalet order.
Om det finns 40 säljare får du efter filtreringen se data för 10 personer.
När du filtrerar ett fält kan du visa data för en enskild post eller välja att visa vissa poster och dölja andra.
Diagram med kategorifält
Diagram med filtrerat kategorifält
1 Kategorifältområde som visar alla poster (ej filtrerat)
Du kan filtrera ett eller flera fält samtidigt för att öka fokuseringen ytterligare.
Filtrera utifrån data i en cell (Filtrera enligt markering)
Du kan filtrera ett fält så att endast data som matchar värdet i en markerad cell visas.
Detta är speciellt användbart när det gäller fält i detaljområden, om du vill se alla rader som innehåller ett visst värde.
Använda ett fält i filteraxeln
Du kan också filtrera data genom att använda filterfält.
När du markerar ett eller flera element i filterfältet, ändras alla data som visas och beräknas i hela pivottabellvyn för att återge dessa element.
Du kan lägga till nya filterfält eller flytta befintliga fält till filterområdet.
Exempel på filterfält
1 Filterfält
Villkorsstyrd filtrering
Regler för hur en inre vågrät linje flyttas
Om du flyttar en linje uppåt, förblir avståndet mellan den flyttade linjen och den närmaste parallella linjen nedanför konstant, och den vinkelräta linjen ovanför den flyttade linjen förkortas.
Om du flyttar en linje nedåt, förblir avståndet mellan den flyttade linjen och den närmaste parallella linjen nedanför konstant, och den vinkelräta linjen ovanför den flyttade linjen förlängs.
Regler för hur en yttre linje flyttas
Om du flyttar en linje från rutnätets centrum, flyttas inte den närmaste parallella linjen, och avståndet mellan den linje som flyttas och den närmaste parallella linjen ökar.
Om du flyttar en linje mot rutnätets centrum, flyttas inte den närmaste parallella linjen, och avståndet mellan den linje som flyttas och den närmaste parallella linjen minskar.
Kopiera en linje i ett rutnät av grupperade linjer
Markera linjen som du vill kopiera och tryck på CTRL-C.
Klistra in linjen genom att trycka på CTRL-V.
När du kopierar en inre lodrät linje, är den nya linjen halvvägs mellan linjen du kopierade och linjen till höger om den.
När du kopierar en inre vågrät linje, är den nya linjen halvvägs mellan linjen du kopierade och linjen under den.
När du kopierar en yttre linje, är den nya linjen placerad halvvägs mellan linjen du kopierade och linjen närmast parallellt.
När du har klistrat in linjen behöver du inte återskapa gruppen, den nya linjen blir automatiskt en del av gruppen.
Om att hantera null-värden i beräkningar
Mängdfunktionerna omfattar inte poster som innehåller tomma värden (null-värden) i beräkningarna.
Funktionen Antal returnerar t.ex antalet poster utan Null-värden.
Om du vill ta reda på antalet poster inklusive poster med null-värden, använder du Antal med jokertecknet.
Om du vill beräkna null-värden när du använder de övriga mängdfunktionerna, bör du använda funktionen Nz, som räknar om null-värden till nollor så att de kan ingå i beräkningarna.
Om några av posterna i något av de fält som du har använt i uttrycket innehåller ett Null-värde kan du konvertera Null-värdet till noll med hjälp av funktionen Nz, som i följande exempel:
Om att installera, licensiera och distribuera Office Web Components
När du utformar en webbsida med Microsoft Office Web Components kan alla användare med en Microsoft Office XP-licens samverka med komponenterna i webbläsaren med den interaktivitetsnivå som du väljer.
Det innebär att en användare med en lämplig licens kan göra ändringar av informationen i ett kalkylblad, ändra formateringen, dra fält i ett diagram eller en pivottabellista osv, under förutsättning att du inte har skyddat de här alternativen när du utvecklade sidan.
Användare med en Office XP-licens kan också skapa, utveckla och ändra komponenter i designmiljöer, t.ex Microsoft FrontPage eller Microsoft Access.
Användare som inte har någon Office XP-licens kan visa komponenterna och informationen i dem samt skriva ut komponenterna som de visas, men de kan inte samverka med komponenterna eller arbeta med dem i en designsmiljö.
Om du distribuerar en webbsida med komponenter får alltså användare med Office XP-licenser tillgång till alla funktioner, medan användare utan licenser bara kan visa informationen som du tillhandahåller.
Installera Office Web Components
Microsoft Office Web Components installeras tillsammans med Microsoft Office XP och Microsoft Office-program, och de kan också installeras separat med hjälp av ett installationsalternativ som tillhandahålls av utvecklaren av en webbsida.
När du distribuerar en webbsida med komponenter och komponenterna inte är installerade på en användares dator uppmanas han eller hon att installera dem, under förutsättning att webbsidans utvecklare konfigurerar komponenterna för detta.
Webbsidans utvecklare måste också ange en sökväg som komponenterna kan installeras från och en länk till sökvägen på installationssidan för komponenterna.
Mer information finns i Microsoft Office XP Resource Kit.
När Office Web Components har installerats kan användare som har en Office XP-licens samverka med komponenterna och ändra dem.
Användare som inte har licenser kan visa och skriva ut komponenterna och informationen i dem men inte samverka med dem eller göra ändringar av dem.
Information om licenser och funktioner
Office XP är installerat på datorn
Användaren har tillgång till alla funktioner och fullständig interaktivitet med komponenter, både körtidsfunktioner och utvecklingsfunktioner.
Office XP-program är installerat på datorn
Användaren kan bara samverka med komponenten i designläget i det programmet (inte i webbläsaren eller andra program).
Office XP-nätverkslicens (Office XP är inte installerat på användarens dator, men företaget har ett företags- eller nätverkslicensavtal)
Utvecklaren av webbsidan måste emellertid tillhandahålla en sökväg där komponenterna kan hämtas, och det måste finnas en hänvisning till nätverkslicensen i en licenspaketfil (.lpk) som är kopplad till en eller flera webbsidor.
Du skapar en lämplig licensfil för sidorna med hjälp av License Package Authoring Tool.
Mer information finns på MSDN Online.
Varken Office XP, Office XP-program eller nätverkslicens
Användaren kan visa och skriva ut komponenterna i skrivskyddat läge men inte samverka med komponenterna eller använda utvecklingsfunktionerna.
Om att undvika att blanda frågor som skapats under olika ANSI SQL-frågelägen
De två ANSI SQL-frågelägena, ANSI-89 och ANSI-92 är inte kompatibla.
När du skapar en Microsoft Access-databas måste du bestämma vilket frågeläge som du ska använda, eftersom körningsfel och oväntade resultat kan orsakas av att frågor som skapats i båda lägena blandas.
Omfånget av datatyper, reserverade ord och jokertecken är olika i dessa frågelägen.
Exempel på en fråga där jokertecken används
Frågor där jokertecken används i villkorsuttryck kan ge olika resultat under varje frågeläge.
Om du till exempel kör:
En ANSI-89 SQL-fråga i en databas inställd i ANSI-92 frågeläge, exempelvis:
SELECT asterisk FROM Kunder WHERE Land Like U %
Denna fråga returnerar alla kunder från ett land eller en region som heter U %, inte alla länder eller regioner med begynnelsebokstaven U, eftersom procenttecken (%) inte är ett jokertecken i ANSI-89 SQL.
Exempel på en fråga med dubblerade fält och aliasnamn
Om en fråga har ett alias som inte är detsamma som baskolumnens namn, och du skapar ett beräknat fält genom att använda det tvetydiga namnet, kommer frågan att ge olika resultat under varje frågeläge.
Hur du undviker problem som orsakas av att blanda frågor under olika ANSI SQL-frågelägen i samma databas
I allmänhet bör du undvika att göra följande om du vill undvika problem som orsakas av att blanda frågor som skapats under olika ANSI SQL-frågelägen:
Konvertera en Access-databas som är inställd i ANSI-92 SQL-frågeläge från 2002-filformat till 2000- eller 97-filformat.
ANSI-92 SQL-frågeläge stöds bara i 2002-filformat.
Ändra den aktuella databasens ANSI SQL-frågeläge efter att du skapat en eller flera frågor.
Om du ändå blir tvungen att göra det, testa alla befintliga frågor igen för att kontrollera att de fortfarande går att köra och att de ger förväntade resultat, och skriv om frågorna om det behövs.
Importera frågor som skapats under ett ANSI SQL-frågeläge till en Access-databas inställd i ett annat läge, eller exportera frågor som skapats under ett ANSI SQL-frågeläge till en Access-databas inställd i ett annat läge.
Ändra ANSI SQL-frågeläge i ett befintligt program.
Detta kan skada programmet och göra att du måste skriva om det.
Du kan bara ändra ANSI SQL-frågeläget programmatiskt i Access 2000 och frågor som skapats under ANSI-92-läge döljs i databasfönstret.
I Access 2002 kan du eller en användare ändra ANSI SQL-frågeläge genom användargränssnittet, och ANSI-92-frågor döljs inte längre i databasfönstret. Du bör förhindra oavsiktliga och avsiktliga ändringar i programmets ANSI SQL-frågeläge genom att skydda koden och förhindra att frågeläget ändras genom programmets användargränssnitt.
Använda tvetydiga alias och kolumnnamn.
Du undviker förvirring genom att kontrollera att alias och kolumnnamn alltid är unika i SQL-uttryck.
Om hur Access söker efter referensbibliotek
Visual Basic-projektet i en Microsoft Access-fil innehåller referenser till objektbibliotek, och det kan också innehålla referenser till andra filer, t.ex andra Access-filer.
Sökvägarna till filerna anges i dialogrutan Referenser, som du öppnar med kommandot Referenser på Verktyg-menyn i Visual Basic Editor.
När du öppnar en Access-fil och Access inte hittar en referensfil på den sökväg som anges söker Access efter referensen enligt nedan.
Först söker Access efter en RefLibPaths-nyckel på följande plats i Microsoft Windows-registret:
Om det finns en sådan nyckel kontrollerar Access om det finns ett värdenamn som stämmer överens med namnet på referensfilen.
Om ett sådant värdenamn påträffas öppnar Access referensen på den sökväg som anges i motsvarande värdedata.
Om det inte finns någon RefLibPaths-nyckel söker Access efter referensfilen på följande platser i den här ordningen:
Programmappen som innehåller programmet (mappen som innehåller Msaccess.exe).
Den aktuella mappen.
Systemmappen (mapparna System och System32 i mapparna Windows respektive WINNT).
Miljövariabeln PATH.
Mer information om miljövariabler finns i direkthjälpen för Windows.
Mappen som innehåller Access-filen och alla undermappar i den.
Om Access ändå inte kan hitta referensen efter den här sökningen måste du reparera referensen manuellt.
Om att spara ett objekt som en dataåtkomstsida
Du kan också spara tabeller, vyer, lagrade procedurer, funktioner och formulär i ett Microsoft Access-projekt som dataåtkomstsidor.
Genom att spara ett objekt som en dataåtkomstsida kan du snabbt konvertera ett objekt till en sida, och tillåta andra användare att granska, skriva in och analysera data över Internet eller i ett intranät.
Om du till exempel har en försäljningsrapport som du vill ska vara tillgänglig på webben, kan du spara rapporten som en dataåtkomstsida i stället för att skapa en dataåtkomstsida och anpassa den för att likna försäljningsrapporten.
Om du använder kommandot Spara som på Arkiv-menyn sparar du en dataåtkomstsida som liknar den ursprungliga rapporten till utseende och funktion.
Om du vill ändra sidans design öppnar du sidan i designläge och gör de ändringar du vill.
Standardläget, dvs det läge som objektet är öppet i när du genomför kommandot Spara som, avgör vilken design dataåtkomstsidan får.
Följande lista visar resultatet av varje läge.
Standardläge (det aktuella läget)
Resultat
Databladsläge
En sida som har kontroller ordnade som ett datablad
Formulär
Pivottabellvy
En sida som använder pivottabellkomponenten för Microsoft Office
Pivotdiagramvy
En sida som använder pivotdiagramkomponenten för Microsoft Office
Om du genomför kommandot Spara som efter att du ändrat objektets formatering, men innan du sparat ändringarna, skapas sidan med den aktuella formateringen, inte med den sparade formateringen.
Vad det innebär att använda kommandot Spara som
Kontrollstöd
Sådana kontroller kommer att vara obundna på sidan.
Underformulär och underrapporter
Underformulär och underrapporter i ett formulär eller en rapport konverteras inte när du använder kommandot Spara som.
Du kan dock öppna sidan i designläge och skapa ytterligare gruppnivåer om du vill att sidan ska likna det ursprungliga objektet.
Namnge kontroller
Kontroller i formulär och rapporter behöver inte ha unika namn, men kontroller på en sida måste ha det.
Kontrollnamn som inte är unika ändras medan sidan skapas.
Kontroller i sidhuvud och sidfot
Kontroller i formulärets eller rapportens sidhuvudsektion blir obundna kontroller i titelsektionen av den yttersta gruppnivån.
Kontroller i formulärets eller rapportens sidfotsektion blir obundna kontroller i navigationssektionen av den yttersta gruppnivån.
Kod i formulär och rapporter som inte kan köras från en dataåtkomstsida importeras till sidan som ett kommentarsblock i slutet av dokumentet.
Bilder i formulär eller rapporter konverteras till bitmappar och placeras i en mapp med namnet Bilder.
Gruppnivåegenskaper
Standardinställningen för egenskaperna TillåtTillägg, TillåtBorttagning och TillåtRedigering för alla gruppnivåer på en dataåtkomstsida som skapats från en rapport är Falskt.
Du kan dock öppna sidan i designläge och ändra egenskapsinställningarna.
Uttryck som refererar till egenskaper för formulär eller underformulär ignoreras.
Om sortering av data i pivottabell- och pivotdiagramvy
Det var en felringning som var början till alltihop, telefonen som ringde tre gånger mitt i natten och så rösten i andra änden som frågade efter någon som inte var han.
Långt senare, när han var i stånd att tänka över vad det var som hänt honom, skulle han komma till den slutsatsen att ingenting var verkligt utom slumpen.
Men det var långt senare.
I början fanns bara denna händelse och dess följder.
Frågan är inte om saken hade kunnat ta en annan vändning eller om alltihop var förutbestämt i och med främlingens första ord.
Nej, frågan är själva historien, och huruvida den betyder något eller ej är det inte historiens sak att avgöra.
Vad Quinn beträffar är det inte mycket som behöver uppehålla oss.
Vem han var, varifrån han kom och vad han gjort är inte särskilt viktigt.
Vi vet till exempel att han var trettiofem år gammal.
Vi vet att han en gång varit gift, en gång varit far och att både hans hustru och hans son nu var döda.
Vi vet också att han skrev böcker.
Mer exakt vet vi att han skrev detektivromaner.
Dessa verk skrevs under författarnamnet William Wilson, och han framställde dem med en hastighet av en om året, vilket inbringade tillräckligt med pengar för hans anspråkslösa tillvaro i en liten lägenhet i New York.
Han ägnade aldrig mer än fem eller sex månader åt varje roman och resten av året var han fri att göra vad han ville.
Han läste många böcker, såg på konst, gick på bio.
På sommaren såg han på baseball i TV; på vintern gick han på operan.
Mest av allt tyckte han dock om att promenera.
Nästan varje dag, i regn eller solsken, hetta eller kyla, brukade han lämna lägenheten och vandra genom staden -- egentligen var han aldrig någonsin på väg någonstans, han lät bara fötterna ta honom dit de råkade gå.
New York var outtömligt, en labyrint av ändlösa steg, och hur långt han än gick, hur väl han än tyckte att han blivit bekant med dess gator och områden, kom han aldrig ifrån känslan av att ha gått vilse.
Vilse inte bara i staden utan även inom sig själv.
Varje gång han tog en promenad kände han det som om han ginge ifrån sig själv, och genom att överlämna sig till gatornas rörelse, genom att reducera sig själv till ett iakttagande öga, kom han undan kravet att tänka, vilket mer än något annat gav honom ett slags ro, en välgörande inre tomhet.
Världen fanns utanför honom, omkring honom, framför honom, och den hastighet med vilken den hela tiden förändrades gjorde det omöjligt för honom att uppehålla sig någon längre stund vid varje enskildhet.
Det var rörelsen som var det viktiga, detta att sätta den ena foten framför den andra och liksom låta sig hänga på släp efter den egna kroppen.
Genom att han vandrade utan något mål likställdes alla platser, och det hade ingen betydelse var han befann sig.
På sina mest lyckade vandringar nådde han fram till känslan av att vara ingenstans.
New York var det ingenstans han byggt upp omkring sig och han insåg att han inte längre hade någon tanke på att söka sig därifrån.
Förr i världen hade Quinn haft större ambitioner än så.
Som ung hade han fått flera diktsamlingar utgivna, han hade skrivit pjäser och essäer och genomfört en rad större översättningsarbeten.
Men helt plötsligt hade han slutat med allt det där.
Han berättade för sina vänner att en del av honom hade dött och att han inte ville plågas av dess gengångare.
Det var då han hade tagit namnet William Wilson.
Quinn var inte längre den del av honom som kunde skriva böcker, och även om Quinn fortsatte att existera på flera andra sätt så existerade han inte för någon annan än för sig själv.
Nästa morgon vaknade Quinn tidigare än han hade gjort på flera veckor.
Medan han drack sitt kaffe, bredde smör på sin rostade brödskiva och läste igenom baseballresultaten i tidningen (Mets hade förlorat igen, två-ett, på ett fel i nionde omgången), hade han ingen tanke på att gå till sitt avtalade möte.
Till och med själva uttrycket 'sitt avtalade möte' lät främmande.
Det var ju inte hans möte utan Paul Austers.
Och vem det kunde vara hade han ingen aning om.
Allt eftersom tiden gick upptäckte han emellertid att han gjorde allt för att imitera en man som förberedde sig för att gå ut.
Han dukade av frukostbordet, slängde tidningen på soffan, gick ut i badrummet, duschade, rakade sig, gick in i sovrummet invirad i två handdukar, öppnade garderobsdörren och valde ut de kläder han tänkte ha idag.
Han upptäckte att han lutade åt kavaj och slips.
Quinn hade inte haft slips sedan hustruns och sonens begravning och han mindes inte ens om han hade någon kvar.
Men där hängde det minsann en, mitt i röran.
Han avfärdade dock tanken på vit skjorta, det skulle bli lite väl formellt, och valde i stället en grå- och rödrutig historia som passade till den grå slipsen.
Han klädde sig som i trans.
Inte förrän han stod med handen på dörrvredet började han misstänka vad det var han höll på med.
Det verkar som om jag var på väg ut, sa han för sig själv.
Men om jag är på väg ut -- vart är jag då på väg?
En timme senare, när han steg av 4:ans buss i hörnet av 70:e gatan och Femte avenyn, hade han fortfarande inget svar på den frågan.
På ena sidan om sig hade han parken, grön i morgonsolen och med skarpa, snabbt förbiilande skuggor; på den andra sidan hade han Fricks konstmuseum, en vit, stram byggnad som tycktes överlämnad åt de döda.
Han stod en stund och tänkte på Vermeers Soldat och ung leende flicka och försökte erinra sig flickans ansiktsuttryck, exakt hur hon höll sina händer runt koppen, den ansiktslöse mannens rödklädda rygg.
För sin inre syn såg han den blå kartan på väggen och solskenet som strömmade in genom fönstret, så likt det solsken som nu kringvärvde honom.
Han var hela tiden på väg.
Han gick över gatan och fortsatte österut.
Vid Madison Avenue tog han av åt höger och gick ett kvarter söderut, varefter han vek av åt vänster och insåg var han befann sig.
Det verkar som om jag är framme, sa han sig.
Han stod där framför huset ett tag, alldeles stilla.
Plötsligt tycktes saken ha förlorat sin betydelse.
Han kände sig förunderligt rofylld, som om allting redan hade hänt honom.
Medan han öppnade porten som ledde in i trapphallen gav han sig själv en sista förmaning.
Om det här verkligen händer, sa han sig, så måste jag hålla ögonen öppna.
Det var en kvinna som öppnade dörren till lägenheten.
Av någon anledning hade Quinn inte väntat sig det och det gjorde honom plötsligt förvirrad.
Saker och ting hände redan alldeles för snabbt.
Innan han fått en chans att smälta kvinnans närvaro, att beskriva henne för sig själv och formulera sina intryck av henne, hade hon börjat tala till honom och tvingade honom därigenom att svara.
Följden blev att han redan från första ögonblicket förlorade terräng och kom efter sig själv.
Senare, när han väl fick tid att tänka över dessa händelser, skulle han lyckas skapa sig en helhetsbild av sitt möte med kvinnan.
Men då var det en bild skapad av minnet, och han var väl medveten om att företeelser i minnet hade en förmåga att underminera de företeelser man försökte minnas.
Följaktligen kunde han aldrig vara riktigt säker på denna bild.
Kvinnan var trettio, möjligen trettiofem år gammal; av medellängd, generöst räknat; en aning bred över höfterna eller yppig, beroende på hur man såg det; mörkt hår, mörka ögon och en blick i dessa ögon som var på en gång både reserverad och vagt förförisk.
Hon hade på sig en svart klänning och knallrött läppstift.
Mr Auster? Ett försiktigt leende; huvudet frågande på sned.
Det stämmer, svarade Quinn.
Jag heter Virginia Stillman, började kvinnan.
Jag är Peters hustru.
Han har väntat på er sen klockan åtta.
Vi sa klockan tio, sa Quinn med en blick på klockan.
Den var prick tio.
Han har varit alldeles ifrån sig, förklarade kvinnan.
Jag har aldrig sett honom sån förut.
Han stod inte ut med att behöva vänta.
Hon öppnade dörren och släppte in Quinn.
När han gick över tröskeln och in i lägenheten kände han att han blev alldeles tom inombords, som hade hans hjärna plötsligt stängts av.
Han skulle ha velat ta till sig varenda detalj i det han såg, men för ögonblicket tycktes det vara en uppgift som översteg hans förmåga.
Avlägset, som genom en dimma, såg han lägenheten torna upp sig omkring honom.
Han insåg att den var stor, kanske fem eller sex rum, och att den var dyrbart möblerad med ett stort antal konstföremål, askkoppar av silver och elegant inramade tavlor på väggarna.
Men det var också allt.
Inget mer än detta allmänna intryck -- trots att han faktiskt var där och såg alltihop med egna ögon.
Med ens upptäckte han att han satt ensam i en soffa i vardagsrummet.
Han erinrade sig nu att Mrs Stillman bett honom sitta ner och vänta medan hon gick ut för att hämta sin man.
Han visste inte hur länge sedan det var.
Säkert inte mer än ett par minuter.
Men att döma av solljuset genom fönstret verkade det vara närmare tolv på dagen.
Han kom dock inte på tanken att se på klockan.
Han satt kringvärvd av doften från Virginia Stillmans parfym och försjönk i föreställningar om hur hon såg ut utan kläder.
Därefter började han fundera över vad Max Work skulle ha tänkt om han hade varit där.
Han beslöt sig för att tända en cigarett.
Han blåste röken rakt ut i mörkret.
Det roade honom att se hur den puffade ur hans mun, upplöstes och sedan bildade nya formationer när den fångades av ljuset.
Quinn hörde bakom sig hur någon kom in i rummet.
Han reste sig från soffan och vände sig om mot den person han förmodade var Mrs Stillman.
I stället visade det sig vara en ung man som var helt klädd i vitt och hade ett barns vitblonda hår.
Kusligt nog kom Quinn i första ögonblicket att tänka på sin egen döde son.
Men tanken försvann lika plötsligt som den hade dykt upp.
Peter Stillman kom in i rummet och satte sig i en röd sammetsstol mitt emot Quinn.
Han sa inte ett ord medan han tog sig fram till sin plats, inte heller gjorde han min av att notera Quinns närvaro.
Detta att förflytta sig från ett ställe till ett annat såg ut att kräva all hans uppmärksamhet, som om han skulle drabbas av orörlighet om han inte helhjärtat gick in för det han gjorde.
Quinn hade aldrig tidigare sett någon röra sig på det sättet och han insåg omedelbart att det här var den person han talat med i telefon.
Kroppen uppförde sig nästan exakt så som rösten hade gjort: maskinellt, ryckigt, växlande mellan långsamma och snabba gester, stel men ändå uttrycksfull, som vore hela manövern utom kontroll, som motsvarade den inte riktigt den vilja som initierat den.
Quinn fick ett intryck av att Stillmans kropp inte hade använts på länge och att alla dess funktioner fått läras in på nytt så att rörelsen hade blivit till en medveten process där varje enskild gest och förflyttning hade brutits ner i sina minsta beståndsdelar, vilket gjorde att spontaniteten och flytet i rörelserna helt gått förlorade.
Det var som att se en marionett som försökte gå utan trådar.
Allting hos Peter Stillman var vitt.
Vit skjorta, öppen i halsen; vita byxor, vita skor, vita strumpor.
Detta i kombination med hans bleka hy och tunna, lingula hår gav honom ett nästan genomskinligt utseende, som kunde man se rakt in i de blå ådrorna under ansiktshuden.
Denna blå ton var nästan densamma som hans ögonfärg: skummjölksblått, en blandning mellan himmel och moln.
Quinn kunde omöjligt tänka sig att rikta ett ord till en sådan uppenbarelse.
Det var som om Stillmans närvaro i sig rymde en maning till tystnad.
Stillman satte sig sakta till rätta i stolen och riktade äntligen sin uppmärksamhet mot Quinn.
När deras ögon möttes fick Quinn en plötslig känsla av att Stillman blivit osynlig.
Han kunde fortfarande se honom sitta i stolen mitt emot, men samtidigt kändes det som om han inte vore där.
Quinn fick för sig att Stillman kanske var blind.
Men nej, det verkade ändå inte så.
Mannen såg på honom, granskade honom till och med, och även om blicken inte uttryckte något igenkännande var den ändå inte helt tom.
Quinn visste inte vad han skulle göra.
Han satt där stum på sin plats och såg i sin tur tillbaka på Stillman.
En lång stund satt de så.
Var snäll och ställ inga frågor, sa den unge mannen till slut.
Ja. Nej. Tack så mycket.
Han gjorde en kort paus.
Jag heter Peter Stillman.
Jag säger det här av egen fri vilja. Ja.
Det är inte mitt riktiga namn. Nej.
Mitt förstånd är givetvis inte som det skulle vara.
Men det är ingenting att göra åt det. Nej. Åt det. Nej, nej. Inte nu längre.
Ni sitter där och tänker: Vem är den person som talar till mig?
Vad är det för ord som kommer ur hans mun?
Jag ska berätta för er.
Eller också ska jag inte berätta för er.
I hörnet av 72:a gatan och Madison Avenue hejdade han en taxi.
Medan bilen slamrande körde genom parken i riktning mot de västra stadsdelarna såg Quinn ut genom rutan och funderade över om det var de här träden som Peter Stillman brukade betrakta under sina promenader ut i luften och ljuset.
Han undrade om Peter såg samma saker som han själv gjorde eller om världen såg annorlunda ut för honom.
Och om ett träd inte var ett träd undrade han vad det egentligen var.
När taxin lämnat av honom framför hans hus kände han plötsligt att han var hungrig.
Han hade inte ätit någonting sedan frukosten tidigt samma morgon.
Han tänkte på hur förunderligt snabbt tiden hade gått hemma hos Stillmans.
Om hans beräkningar stämde måste han ha varit där i över fjorton timmar.
Inom honom kändes det emellertid som om besöket varat allra högst tre-fyra timmar.
Han ryckte på axlarna åt denna brist på överensstämmelse och sa sig att han måste lära sig att titta på klockan lite oftare.
Han gick tillbaka längs 107:e gatan, tog av åt vänster in på Broadway och började gå norrut för att försöka hitta något lämpligt ställe att äta på.
Ikväll hade han ingen lust att gå på någon bar -- att äta i halvdunklet omgiven av berusat pladder -- trots att han normalt inte hade någonting emot det.
När han gick över 112:e gatan såg han att Heights Luncheonette fortfarande var öppen och han beslöt sig för att gå dit.
Det var ett klart upplyst men ändå trist ställe med en hylla herrtidningar längs ena väggen, en avdelning för pappersvaror och en för dagstidningar, några bord för kunderna samt en lång plastdisk med snurrstolar.
Bakom disken stod en lång puertoricansk man med en kockmössa av vit papp på huvudet.
Det var hans uppgift att laga maten, som huvudsakligen bestod av broskbemängda hamburgare, smaklösa smörgåsar med bleka tomater och slokande salladsblad, milkshakes, egg creams och bullar.
Till höger om honom satt chefen själv förskansad bakom kassaapparaten. Det var en liten man med tunt, lockigt hår och ett nummer från ett koncentrationsläger tatuerat på underarmen.
Han satt och bevakade sina domäner av cigaretter, pipor och cigarrer
medan han läste i nattupplagan av nästa morgons Daily News.
Så här dags var stället nästan folktomt.
Han brukade komma dit tidigt, aldrig senare än sju, och sedan satt han där med en kopp kaffe, en smörgås och en uppslagen tidning i knät medan han höll ögonen på hotellets glasdörr.
Vid åttatiden brukade Stillman dyka upp, alltid klädd i sin långa bruna överrock och med en gammaldags nattsäck i handen.
I två veckor följde gubben denna oföränderliga rutin: han vandrade längs de omkringliggande gatorna, sakta, i små, ibland nästan omärkliga etapper, med långa pauser, några långsamma steg och så åter en paus, som måste varje steg vägas och mätas innan det fick tillåtelse att inta sin plats i den totala stegsumman.
För Quinn var det mycket svårt att röra sig på det sättet.
Han var van vid att gå fort och allt detta stannande och hackande och hasande började kännas som en plåga, som en störning i hela hans kroppsrytm.
Han var haren som förföljde sköldpaddan, och gång på gång måste han påminna sig själv om att lägga band på sig.
Vad Stillman hade för sig på dessa promenader var en gåta för Quinn.
Visserligen registrerade han ju med egna ögon allt som hände och antecknade det sorgfälligt i sitt röda block, men det var själva avsikten med alltihop som han inte kunde få grepp om.
Stillman tycktes aldrig vara på väg mot något speciellt mål och verkade inte heller vara riktigt medveten om var han befann sig.
Och ändå höll han sig liksom avsiktligt inom ett noga kringskuret område som i norr begränsades av 110:e gatan, i söder av 72:a gatan, i väster av Riverside Park och i öster av Amsterdam Avenue.
Hur slumpmässiga Stillmans utflykter än föreföll vara -- varje dag gick han olika vägar -- så överträdde han ändå aldrig dessa gränser.
Denna precision förbluffade Quinn, ty i alla andra hänseenden tycktes Stillmans förehavanden vara fullkomligt planlösa.
Stillman lyfte aldrig blicken när han gick.
Han höll ögonen stint fästade på trottoaren, som om han sökte efter något.
Och faktum var att han då och då böjde sig ner och plockade upp något föremål från marken, varefter han noggrant granskade det och vred och vände på det i handen.
Det fick Quinn att tänka på en arkeolog som studerade en krukskärva vid någon förhistorisk ruin.
Ibland brukade Stillman efter en sådan ingående undersökning kasta tillbaka föremålet på trottoaren igen, men för det mesta öppnade han sin väska och stoppade försiktigt ner det i den.
Därefter brukade han sticka handen i ena rockfickan och dra fram en röd anteckningsbok -- liknande den Quinn hade, fast mindre -- och under stor koncentration skriva i den några minuter.
Efter slutfört värv stoppade han tillbaka anteckningsboken i fickan, tog upp väskan igen och fortsatte sin färd.
Såvitt Quinn kunde bedöma var de föremål Stillman samlade ihop totalt värdelösa.
Det såg aldrig ut att vara annat än trasiga, kasserade saker eller bitar av saker.
Allt eftersom dagarna gick antecknade Quinn ett hopfällbart paraply utan tyg, ett avslitet huvud till en gummidocka, en svart handske, foten till en trasig glödlampa, olika slags tryckalster (uppblötta veckotidningar, sönderrivna tidningar), ett trasigt fotografi, anonyma mekaniska delar samt diverse annat vrakgods som han inte kunde identifiera.
Det faktum att Stillman tog sin skräpuppsamlarsyssla på ett sådant allvar gjorde Quinn nyfiken, men allt han kunde göra var att iaktta och sedan skriva ner det han såg i sitt röda block, vilket ju bara var att dumt registrera själva ytskeendet.
Samtidigt tyckte han om tanken på att även Stillman hade en röd anteckningsbok, det var som bildades det härigenom en hemlig förbindelselänk dem emellan.
Quinn anade att Stillmans röda bok innehöll svaren på det ständigt ökande antal frågor som han själv gick och funderade på, och han började tänka ut olika strategier för att komma åt att stjäla den från honom.
Men det var ännu för tidigt att ta ett sådant steg.
Stillman tycktes inte ägna sig åt något annat än detta att plocka upp föremål från gatan.
Då och då gick han in någonstans och åt en bit mat.
Ibland hände det att han gick rakt på någon, varvid han mumlade en ursäkt.
En gång var han nära att bli överkörd av en bil när han gick över gatan.
Stillman talade aldrig med någon, gick inte in i några affärer, log aldrig.
Han verkade varken lycklig eller sorgsen.
Två gånger när hans lumpsamlarverksamhet gett ovanligt stor skörd gick han tillbaka till hotellet mitt på dagen för att några minuter senare åter dyka upp med tömd väska.
De flesta dagar tillbringade han minst ett par timmar i Riverside Park, där han metodiskt sökte saker längs de asfalterade gångarna eller tröskade igenom buskagen med hjälp av en käpp.
Hans samlarmani dämpades ingalunda i parkens grönska.
Stenar, löv och kvistar var lika välkomna i hans väska.
En gång såg Quinn hur han till och med böjde sig ner och plockade upp en bit torkat hundbajs som han noga luktade på och sedan behöll.
Parken var också det ställe där Stillman vilade.
På eftermiddagarna, oftast omedelbart efter lunch, brukade han slå sig ner på en bänk och se ut över Hudsonfloden.
En dag, då det var särskilt varmt, såg Quinn honom sträcka ut sig i gräset och sova.
Så fort det blev mörkt brukade Stillman äta middag på Apollo Coffee Shop i hörnet av 97:e gatan och Broadway och sedan gå tillbaka till hotellet för natten.
Inte en enda gång gjorde han något försök att ta kontakt med sin son.
Detta bekräftades också av Virginia Stillman, som Quinn ringde till varje kväll när han kom hem till sig.
Det viktigaste var att inte tappa sitt engagemang.
Quinn började sakta men säkert känna hur han avlägsnade sig från sina ursprungliga avsikter och han undrade så smått om han inte gett sig in i ett meningslöst företag.
Det var förstås möjligt att Stillman bara bidade sin tid, invaggade världen i trygg dvala innan han slog till.
Men det skulle förutsätta att han var medveten om att han var skuggad, och det såg Quinn som föga sannolikt.
Än så länge hade han skött sitt uppdrag väl, hållit sig på diskret avstånd från gubben, blandat sig med de andra fotgängarna och varken dragit uppmärksamheten till sig eller vidtagit några drastiska åtgärder för att hålla sig dold.
Å andra sidan kunde det ju hända att Stillman hela tiden vetat om att han skulle vara bevakad -- kanske till och med vetat om det i förväg -- och därför inte brytt sig om att försöka ta reda på vem den enskilde bevakaren var.
Ty vad spelade den detaljen för roll om han nu ändå visste att han var skuggad?
Även om han avslöjade sin förföljare skulle ju denne lätt kunna ersättas av en ny.
Quinn kände sig tröstad av denna sistnämnda syn på situationen och han beslöt sig för att tro på den, trots att han inte hade någon grund för en sådan tro.
Antingen visste Stillman vad han gjorde eller också visste han det inte.
Och om han inte visste det så betydde det att Quinn var inne i en återvändsgränd och slösade bort sin tid.
Hur mycket bättre var det därför inte att tro på att det fanns en avsikt bakom hans agerande.
Och om en sådan tolkning förutsatte att Stillman visste om att han var skuggad så var Quinn beredd att acceptera detta som en trosartikel, åtminstone för ögonblicket.
Så var det problemet med vad han skulle låta tankarna sysselsätta sig med medan han följde efter gubben.
Quinn var en van vandrare.
Hans kringströvanden i staden hade lärt honom att förstå det nära sambandet mellan det inre och det yttre.
Genom att använda den planlösa förflyttningen som en ut-och-invändningsteknik kunde han under sina bästa dagar vända det yttre inåt och på så sätt ta herraväldet över sitt eget inre.
Genom att överösa sig själv med yttre intryck, genom att dränka sig själv ut ur sig själv, hade han lyckats tillskansa sig själv en viss kontroll över sina anfall av djup förtvivlan.
Att vandra var således för honom ett slags ickesjälsligt tillstånd.
Att följa efter Stillman var emellertid inte detsamma som att vandra.
Stillman kunde vandra, han kunde vingla omkring som en blind från det ena stället till det andra, men det var ett privilegium som förvägrades Quinn.
Ty numera var han tvingad att koncentrera sig på vad han gjorde, även om detta i och för sig var i det närmaste ingenting.
Allt som oftast hände det dock att hans tankar började gå sina egna vägar och strax därefter styrde stegen åt samma håll.
Detta betydde att han ständigt löpte risken att öka takten och bakifrån krocka med Stillman.
För att undvika ett sådant missöde räknade han ut ett antal olika metoder för att hålla farten nere.
Den första gick ut på att intala sig själv att han inte längre var Daniel Quinn.
Han var numera Paul Auster, och för varje steg han tog försökte han anpassa sig till den tvångströja som ett sådant personbyte medförde.
Ty Auster var ju bara ett namn för honom, ett skal utan innehåll.
Att vara Auster var detsamma som att vara en man utan något inre, en man utan tankar.
Stillman var borta.
Den gamle mannen hade blivit en del av staden.
Han var ett stoftkorn, en punkt, en liten sten i en ändlös mur av stenar.
Quinn skulle kunna vandra genom gatorna varenda dag i resten av sitt liv och ändå inte hitta honom.
Allt hade nu överlämnats åt slumpen, en mardrömslik sannolikhetskalkyl.
Det fanns inga spår, inga ledtrådar, inga givna mått och steg.
Quinn gick i tankarna tillbaka till början av fallet.
Hans uppgift hade varit att skydda Peter, inte att följa efter Stillman.
Detta hade endast varit en arbetsmetod, ett sätt att försöka förutsäga och föregripa händelseförloppet.
Tanken hade varit att han genom att skugga Stillman skulle lyckas utröna vad denne hade för avsikter gentemot Peter.
Han hade följt efter gubben i två veckor.
Vad hade han då kunnat sluta sig till av detta?
Inte mycket.
Stillmans uppträdande hade varit alldeles för oklart för att kunna tolkas i någon riktning.
Det fanns givetvis vissa ytterlighetsåtgärder de kunde tillgripa.
Han kunde till exempel föreslå Virginia Stillman att skaffa hemligt telefonnummer.
Det skulle åtminstone tillfälligt göra slut på de upprivande samtalen.
Om detta misslyckades kunde ju hon och Peter flytta.
De kunde bosätta sig i någon annan stadsdel eller helt enkelt lämna stan.
I värsta fall kunde de skaffa sig nya identiteter, leva under andra namn.
Denna sista tanke fick honom att erinra sig något viktigt.
Han insåg att han hitintills aldrig egentligen ifrågasatt omständigheterna kring sitt uppdrag.
Saker och ting hade hänt så fort och han hade utgått ifrån att han skulle kunna inta Paul Austers plats.
I samma ögonblick som han tog steget in bakom detta namn hade han också upphört att tänka på den riktige Auster.
Men om denne var en så duktig detektiv som paret Stillman trodde att han var så skulle han kanske kunna hjälpa till med lösningen av fallet.
Quinn skulle erkänna alltihop, Auster skulle förlåta honom och tillsammans skulle de hitta på ett sätt att rädda Peter Stillman.
Han letade i katalogens gula sidor efter Austers Detektivbyrå.
Den fanns inte upptagen där.
I den vanliga abonnentförteckningen hittade han emellertid namnet.
Det fanns en Paul Auster i Manhattan. Han bodde på Riverside Drive, inte långt ifrån det hus där Quinn själv bodde.
Det fanns ingen antydan om någon detektivverksamhet, men det behövde strängt taget inte betyda något.
Det kunde ju vara så att Auster hade så mycket att göra att han inte behövde annonsera.
Quinn lyfte på luren och tänkte just slå numret när han kom på andra tankar.
det här samtalet var alldeles för viktigt för att föras på telefon.
Han ville inte utsätta sig för risken att bli avfärdad.
Eftersom Auster inte hade något kontor måste han alltså sköta arbetet hemifrån.
Quinn beslöt sig för att gå dit och tala med honom öga mot öga.
Det hade slutat regna och trots att himlen fortfarande var grå kunde Quinn skymta en svag ljusstråle som letade sig ner genom molnen.
När han gick längs Riverside Drive blev han med ens medveten om att han inte längre följde efter Stillman.
Det kändes som att ha tappat halva sitt jag.
I två veckor hade en osynlig tråd förbundit honom med den gamle mannen.
Allt Stillman hade gjort hade han själv också gjort, överallt dit han hade gått hade han själv också gått.
Hans kropp var ovan vid denna nya frihet och de första kvarteren gick han i samma långsamt hasande takt som förut.
Arbetspasset var slut men hans kropp var ännu inte medveten om det.
Det hus Auster bodde i låg mitt på ett långt kvarter som sträckte sig mellan 116:e och 119:e gatan strax söder om Riverside Church och Grants grav.
Det var en välskött byggnad med putsade dörrhandtag och rentvättade fönster och dess atmosfär av borgerlig måttfullhet tilltalade Quinn mycket i denna stund.
Auster bodde på elfte våningen. Quinn tryckte in ringklockan och väntade sig att få höra en röst anropa honom över porttelefonen.
Men summertonen som angav att porten öppnades kom omedelbart utan frågor.
Quinn sköt upp porten, gick genom entréhallen och tog hissen upp till elfte våningen.
Det var en man som öppnade dörren till lägenheten.
Han var i trettiofemårsåldern, lång och mörk med skrynkliga kläder och två dagar gammal skäggstubb.
I högerhanden, mellan tummen och två fingrar, höll han en skrivberedd reservoarpenna med avskruvad hylsa.
Han verkade förvånad över att se en främmande människa framför sig.
Jaha? sa han frågande.
Väntade ni nån annan, kanske? frågade Quinn och försökte låta så artig och förekommande han kunde.
Ja, min fru, faktiskt.
Det var därför jag tryckte på insläppningsknappen utan att fråga vem det var.
Förlåt att jag stör så här, sa Quinn ursäktande, men jag söker Paul Auster.
Det är jag som är Paul Auster, sa mannen.
Jag undrar om jag kan få prata med er. Det är ganska viktigt.
Först måste ni nog berätta vad det rör sig om.
Det vet jag knappt själv, sa Quinn med uppriktigt allvar i blicken.
Det är tyvärr komplicerat. Mycket komplicerat.
Har ni nåt namn själv?
Förlåt mig. Givetvis har jag det. Quinn.
Namnet tycktes få Auster att komma att tänka på något och han gjorde en tankfull paus som för att leta i minnet.
Quinn, muttrade han för sig själv.
Jag känner igen namnet nånstans ifrån, sa han och tystnade åter för att försöka hitta vad han sökte.
Ni är inte möjligen poet?
Har varit, sa Quinn.
Men jag har inte skrivit några dikter på länge nu.
Ni gav ut en bok för flera år sen, stämmer inte det?
Jag har för mig att den hette Oavslutad affär.
En liten bok med blått omslag.
Jodå. Det var jag.
Jag tyckte väldigt mycket om den.
Jag hoppades länge att ni skulle komma ut med nåt mer.
Faktum är att jag till och med undrade över vart ni tagit vägen.
Jag är kvar. På sätt och vis.
Auster slog upp dörren på vid gavel och tecknade åt Quinn att komma in.
Det såg trevligt ut inne i lägenheten: planlösningen var ovanlig med flera långa korridorer, överallt låg det böcker i travar, på väggarna hängde tavlor av konstnärer som Quinn inte kände till och på golvet låg några kringspridda leksaker -- en röd lastbil, en brun nallebjörn, ett grönt rymdmonster.
Auster gick före in i vardagsrummet, bad Quinn ta plats i en nött gammal fåtölj och försvann sedan ut i köket för att hämta öl.
Han kom tillbaka med två flaskor som han ställde på en trälåda som tjänade som soffbord och slog sig sedan själv ner i soffan mitt emot Quinn.
Var det nåt som har med litteratur att göra som ni ville prata med mig om? började Auster.
Nej, svarade Quinn.
Till slut lyckas de faktiskt med det.
Boken var bara ett av deras många knep för att få honom att återvända.
Tanken var att hålla upp en skrattspegel framför Don Quijote, att skildra alla hans absurda, orimliga självbedrägerier så att han, när han själv läste boken, skulle inse vilka villovägar han slagit in på.
Det där tilltalar mig.
Ja men det finns en vinkling till på det här.
Enligt min åsikt var Don Quijote egentligen inte galen.
Han bara låtsades vara det.
I själva verket var det han som iscensatte alltihop.
Tänk på att Don Quijote boken igenom oroar sig över sitt eftermäle.
Gång på gång frågar han sig om hans krönikör kommer att ge en riktig beskrivning av hans äventyr.
Alltså vet han redan från början att denne krönikör verkligen existerar.
Och vem kan det vara annat än Sancho Panza, den trogne vapendragaren som Don Quijote valt just för detta ändamål?
På samma sätt valde han ut de tre andra att spela de roller som var avsedda för dem.
Det var Don Quijote själv som satte samman Benengeli-kvartetten.
Och inte nog med att han valde ut författarna: förmodligen var det också han som översatte det arabiska manuskriptet tillbaka till spanska.
Vi får inte underskatta honom.
För nån som är så skicklig i förställningskonsten kan det inte ha varit särskilt svårt att skaffa sig en mörkare hudfärg och klä ut sig till arab.
Jag kan precis tänka mig scenen där på marknaden i Toledo.
Cervantes som lejer Don Quijote att tolka berättelsen om Don Quijote själv.
Det ligger stor skönhet i den bilden.
Men ni har fortfarande inte förklarat hur det kommer sig att en man som Don Quijote bryter upp från sin lugna tillvaro för att ägna sig åt en så utstuderad form av bedrägeri.
Det är det mest intressanta av alltihop.
Min teori är att Don Quijote utförde ett experiment.
Han ville utröna sina medmänniskors lättrogenhet.
Skulle det vara möjligt, funderade han, att ställa sig upp inför världens ögon och med allvar och övertygelse spy ur sig vilka lögner som helst?
Att säga att väderkvarnar var riddare, att ett tvättfat var en hjälm, att dockor var riktiga människor?
Skulle det vara möjligt att få andra att hålla med om vad han sa trots att de inte trodde honom?
Eller med andra ord: hur mycket hädelser skulle människorna vara beredda att tolerera om dessa hädelser samtidigt roade dem?
Svaret är uppenbart, eller hur?
Hur mycket som helst.
Beviset har vi i att vi fortfarande läser boken.
Den roar oss i högsta grad än idag.
Och det är ju egentligen det enda folk vill ha ut av en bok -- att bli roade.
Auster lutade sig tillbaka i soffan, log lätt ironiskt och tände en cigarett.
Mannen hade tydligen roligt men Quinn kunde inte riktigt avgöra vari det roliga låg.
Det var som ett ljudlöst skratt, en vits som avbrutits strax före poängen, en munterhet utan vare sig orsak eller riktning.
Quinn tänkte säga någonting till svar på Austers teori men han fick aldrig tillfälle till det.
Just när han öppnade munnen avbröts han av klirret av nycklar i ytterdörren, ljudet av dörren som öppnades och sedan slogs igen med en smäll och glada, livliga röster.
Ljuden fick Austers ansikte att lysa upp.
Han reste sig, ursäktade sig inför Quinn och gick snabbt mot dörren.
Quinn hörde skratt utifrån hallen, först från en kvinna och sedan från ett barn -- det ljuva och det ännu ljusare i klingande stackatokaskader -- och därefter kom det mullrande basackompanjemanget från Austers gapskratt.
Barnet sa: Pappa, titta vad jag har hittat!
Och kvinnan förklarade att den hade legat där på gatan och varför inte, det verkade inte vara nåt fel på den.
Ögonblicket därpå hörde han hur barnet kom springande längs korridoren från hallen för att rusa rakt in i vardagsrummet, där han fick syn på Quinn och tvärt hejdade sig.
Det var en ljushårig pojke på fem eller sex år.
Goddag på dig, sa Quinn.
Pojken slöt sig snabbt innanför ett skal av blyghet och kunde bara prestera ett knappt hörbart "Hej".
I vänster hand höll han ett rött föremål som Quinn inte kunde identifiera.
Quinn frågade pojken vad det var.
Det är en jojo, svarade han och höll fram handen för att visa.
Jag hittade den på gatan.
Fungerar den?
Pojken ryckte överdrivet pantomimiskt på axlarna och sa:
Inte vet jag.
Siri kan inte. Och jag vet inte hur man gör.
Quinn frågade om han fick försöka, och pojken kom fram och räckte över jojon till honom.
Medan han undersökte den hörde han hur pojken andades alldeles intill honom och iakttog varje hans rörelse.
Jojon var av plast och liknade dem han själv hade lekt med många år tidigare, men den var på något sätt mer arbetad, en artefakt från rymdåldern.
Quinn trädde långfingret i snörets ögla, ställde sig upp och gjorde ett försök.
Jojon rann nerför snöret med ett pipande, visslande ljud samtidigt som den sköt gnistor.
Pojken flämtade till, men så stannade jojon där nere och hängde kvar och dinglade.
Det var en stor filosof som en gång sa att vägen upp och vägen ner är samma sak, muttrade Quinn.
Men ni fick den ju aldrig att gå upp! sa pojken.
Den gick bara ner.
Man får aldrig ge sig.
Quinn var just i färd med att vira upp snöret för ett nytt försök när Auster och hans hustru kom in i rummet.
Han tittade upp och fick först syn på kvinnan.
Bara på detta enda korta ögonblick visste han att han var illa ute.
Hon var lång, smal, blond och påfallande vacker och hon utstrålade en sådan energi och en sådan lycka att hon på något sätt gjorde allting omkring sig osynligt.
Det blev för mycket för Quinn.
Han kände det som om Auster hånade honom med allt det han själv hade förlorat och han svarade med avund och vrede och sargande självmedlidande.
Ja, även han skulle ha velat ha denna hustru och detta barn, sitta där hela dagarna och häva ur sig en massa dravel om gamla böcker, omges av jojoar och skinkomeletter och reservoarpennor.
Han bad sig själv om att få bli befriad från detta.
Auster fick syn på jojon i hans hand och sa: Jag ser att ni redan har träffats.
Daniel, vände han sig till pojken, det här är Daniel.
Och Daniel, sa han till Quinn med samma ironiska leende som tidigare. Daniel, det här är Daniel.
Pojken brast i skratt och sa: Alla heter ju Daniel!
Just det, sa Quinn.
Jag är du och du är jag.
Och så går det runt runt, ropade pojken och slog plötsligt ut med armarna och började springa runt i rummet som ett gyroskop.
Och det här, återtog Auster och vände sig till kvinnan, det här är min hustru Siri.
Hustrun log sitt leende och var så glad att träffa Quinn som om hon verkligen menade det, och därefter räckte hon honom handen.
Han tryckte den och kände hur förfärande bräcklig hennes benstomme var. Han frågade om hennes namn var norskt.
Det är inte många som känner till det, sa hon.
Kommer ni från Norge?
Indirekt, sa hon. Via Northfield, Minnesota.
Och så skrattade hon sitt skratt och Quinn kände hur ännu en del av hans inre ramlade ihop.
Quinn var nu ingenstans.
Han hade ingenting, han visste ingenting, han visste att han ingenting visste.
Inte nog med att han var tillbaka till startpunkten, nej, han var före startpunkten, så långt före att det var värre än någon slutpunkt han kunde tänka sig.
Hans klocka visade på nästan sex.
Han gick hem samma väg han kommit och skyndade på stegen för varje kvarter.
När han slog in på sin egen gata sprang han.
Det är den andra juni, sa han sig.
Försök att hålla det i minnet.
Detta är New York och i morgon är det den tredje juni.
Om allt går bra så blir det den fjärde i övermorgon.
Men ingenting är säkert.
Det hade varit dags för telefonsamtalet till Virginia Stillman länge nu och han överlade med sig själv om han alls skulle ringa.
Skulle det vara möjligt att strunta i henne?
Kunde han bara ge upp alltihop så där utan vidare?
Ja, sa han sig. Visst kunde han det.
Han kunde glömma hela fallet, återgå till sin vardagsrutin, skriva en ny bok.
Han kunde resa nånstans om han ville, till och med åka utomlands ett tag.
Till Paris, exempelvis.
Ja, det var fullt möjligt.
Fast vart som helst skulle gå lika bra, tänkte han. Vart som helst över huvud taget.
Han slog sig ner i sitt vardagsrum och betraktade väggarna.
Han erinrade sig att de en gång varit vita. Nu hade de emellertid antagit en konstig gul ton.
Kanske skulle de en dag gå ännu längre i grådaskighet eller kanske till och med bli smutsbruna, som en ruttnande frukt.
En vit vägg blir en gul vägg blir en grå vägg, sa han för sig själv.
Målarfärgen slits ner, staden tränger in med sitt sot, rappningen vittrar sönder inifrån.
Förändringar, så ännu mer förändringar.
Han rökte en cigarett, så en till och en till.
Han såg på sina händer, upptäckte att de var smutsiga och reste sig för att gå och tvätta dem.
Medan vattnet rann i handfatet i badrummet bestämde han sig för att raka sig också.
Han löddrade in ansiktet, tog fram ett nytt rakblad och började skrapa bort skägget.
Av någon anledning upplevde han det som obehagligt att se sig i spegeln och försökte hela tiden undvika sig själv med blicken.
Du håller på att bli gammal, sa han till sig själv. Det är snart bara skräp med dig.
Så gick han ut i köket, åt en tallrik flingor och rökte ännu en cigarett.
Klockan var nu sju på kvällen.
Han överlade än en gång med sig själv om han skulle ringa till Virginia Stillman eller ej.
Medan han funderade fram och tillbaka upptäckte han att han inte längre hade någon åsikt i frågan.
Han såg det som talade för att ringa och samtidigt såg han också det som talade emot att göra det.
Till slut blev det etiketten som avgjorde.
Det vore inte rätt att försvinna utan att först underrätta henne.
När väl det var gjort skulle ingenting längre hindra honom från att strunta i alltihop.
Huvudsaken är att man talar om för folk vad man tänker göra, resonerade han.
Sen är man fri att göra vad man vill.
När han slagit numret tutade det emellertid upptaget.
Han väntade fem minuter och ringde sedan igen.
Även denna gång var det upptaget.
I en hel timme höll Quinn på så och omväxlande slog numret och väntade, hela tiden med samma resultat.
Slutligen ringde han televerket och frågade om det var något fel på telefonen.
Denna upplysning skulle kosta honom trettio cent, fick han reda på.
Därefter knastrade det i luren, någon slog ett nummer, flera röster hördes.
Quinn försökte föreställa sig hur telefonisterna såg ut.
Så återkom den första kvinnan och meddelade att numret var upptaget.
Quinn visste inte vad han skulle tro.
Det fanns så många möjligheter att han inte ens orkade börja sortera dem.
Stillman? Luren avlagd? Någon helt ny person som ringde dit?
Han satte på TV:n och tittade på de första båda omgångarna i Mets match mot St Louis.
Sedan slog han numret igen.
Fortfarande likadant.
I tredje omgången tog St Louis poäng på att en av Mets spelare höll bollen för länge, på ett slag utanför spelfältet och på en nästan övermänsklig spurt till hemmabasen.
Mets svarade på detta i en inneperiod med en dubbelrunda av Wilson och en singel av Youngblood.
Quinn upptäckte att det inte rörde honom i ryggen.
När det kom ett inslag med reklam för en ölsort stängde han av ljudet.
För tjugonde gången försökte han nå Virginia Stillman och för tjugonde gången var det lika hopplöst.
I fjärde omgången gjorde St Louis fem rundor och Quinn slog av även bilden.
Han letade fram sitt röda anteckningsblock, satte sig vid skrivbordet och skrev i två timmar i sträck.
Han brydde sig inte om att läsa igenom det han hade skrivit.
Sedan ringde han Virginia Stillman och fick en ny upptagetton.
Han slängde på luren så häftigt att plasten sprack.
När han försökte ringa igen fick han inte längre någon svarston.
Han reste sig, gick ut i köket och gjorde i ordning ännu en tallrik flingor.
Därefter gick han till sängs.
I drömmen, som han sedan glömde, vandrade han nerför Broadway med Austers son vid handen.
Säkerhetsåtgärderna är strikta när man flyger till Israel, väskorna genomsöks, männen visiteras och man drar en elektronisk ring över kvinnorna från för till akter.
Sedan öppnas handbagaget.
Ingen visar särskilt mycket tålamod.
Sikten är dålig i kön eftersom en mängd chassider med vidbrättade hattar och tinninglockar och hängande lugg har tagit mark på Heathrow och är alldeles för rastlösa för att stå och vänta i en rad utan rusar hit och dit, ropande och gestikulerande.
Korridorerna myllrar av dem.
Omkring tvåhundra chassider skall flyga till Israel för att bevista omskärelsen av den förstfödde sonen till deras andlige ledare, Belzecs rabbin.
När min fru Alexandra och jag stiger in i 747:an utsätts vi för en korseld ur mörka ögon som ligger djupt i buskiga bakhåll.
För mig finns inget främmande i dessa hattar, tinninglockar och luggar.
Det är som ett besök i barndomen
När jag var sex år hade jag själv en tallitkatan eller skapular under skjortan, fast min var en bit grönt kattuntryck medan deras är av vitt linne.
Gud uppdrog åt Moses att tala till Israels barn och säga dem att de "skola göra sig tofsar i hörnen på sina kläder".
Och det gör de fortfarande efter cirka fyratusen år.
Vi hittar våra platser, två i en rad av tre, långt bak i flygplanet.
"Talar ni jiddisch?" säger han.
"Ja visst."
"Jag kan inte sitta närmast er hustru.
Var snäll och sätt er mellan oss.
Var så god", säger han.
"Naturligtvis."
Jag tar mittplatsen, vilket jag inte tycker om, men det gör mig inte så mycket.
Snarare är jag nyfiken.
Vår chassid är bortåt de trettio.
Han är finnig och har mager hals och utstående blå ögon, och hans underläpp sticker också ut.
Han har inget civiliserat ansikte.
De tankar och impulser som fyller det är inte civiliserade vilket ingalunda betyder att det är underlägsna tankar och impulser.
Och fastän han inte får sitta bredvid kvinnor som inte tillhör hans släkt eller se på dem eller meddela sig med dem på något sätt (alltsammans saker som utan tvivel besparar honom en-mängd bekymmer) verkar han vara en godhjärtad ung man, och han ser ut att trivas gott.
Alla chassiderna roar sig med liv och lust, kilar fram genom gångarna, hälsar på varann och småpratar och står med glad otålighet i de långa toalettköerna, livliga som gäss.
Skyltar tar de ingen notis om.
Förstår de inte engelska?
Flygvärdinnorna är rasande på dem.
Jag frågar en av värdinnorna när jag kan räkna med att få en drink och hon utbrister irriterat: "Gå tillbaka till er plats!"
Detta säger hon med så genomträngande stämma att jag slår till reträtt.
Icke så de muntra chassiderna, som fröjdar sig allestädes.
De befallningar som uttalas av dessa unga hedniska kvinnspersoner i uniform är som luft för dem.
För dem är de bara uppassare, exotiska Bediener, praktiskt taget kroppslösa.
Jag förutser ett problem och ber flygvärdinnan servera mig en koscherlunch.
"Det kan jag inte, vi har inte så det räcker åt dem", säger hon.
"Vi var inte förvarnade."
Hennes stora brittiska ögon är förnärmade och hennes barm häver sig av förtrytelse.
"Vi har blivit tvungna att ta en omväg över Rom för att få tag i mer av deras speciella mat."
Min fru undrar roat varför jag beställde en koscherlunch.
"Därför att när de kommer med min kyckling kommer den här gossen med skägget att bli alldeles ifrån sig", förklarar jag.
Och det blir han också.
British Airways kyckling ligger framför mig, vidrörd av dödens kalla hand.
Men efter tre timmars säkerhetsövningar på Heathrow är jag hungrig.
Den unge chassiden ryggar tillbaka när man räcker mig brickan.
Han tilltalar mig åter på jiddisch.
Han säger: "Jag måste tala med er.
Ni tar väl inte illa upp?"
"Nej, det tror jag inte."
"Ni får kanske lust att slå till mig i ansiktet."
"Varför skulle jag göra det?"
"Ni är jude.
Ni måste vara jude, ni talar ju jiddisch.
Hur kan ni äta det där!"
"Ja, den ser ruskig ut, inte sant?"
"Ni får inte röra den.
Mitt kvinnfolk har packat ner koschersmörgåsar åt mig.
Är er fru judisk?"
Här nödgas jag ljuga.
Alexandra är rumänska.
Men jag kan inte utsätta honom för alltför många chocker på en enda gång, så jag säger: "Hon har inte fått en judisk uppfostran."
"Hon talar inte jiddisch?"
Inte ett ord.
Men ni får ursäkta, nu vill jag ha min lunch."
"Vill ni inte äta lite av min koschermat i stället, som en tjänst?"
"Med nöje."
"Då ska jag ge er en smörgås, fast bara på ett villkor.
Ni får aldrig aldrig äta trephena-mat mera."
"Det kan jag inte lova er.
Ni begär för mycket.
Och bara för en enda smörgås."
"Jag har en plikt mot er", förklarar han för mig.
"Vill ni höra på ett förslag?"
"Visst vill jag det."
"Då gör vi en överenskommelse.
Jag är villig att betala er.
Om ni lovar att bara äta koschermat kommer jag att skicka er femton dollar i veckan så länge ni lever."
"Det var mycket generöst", säger jag.
"Ni är ju jude", säger han.
"Jag måste försöka rädda er."
"Hur förtjänar ni ert uppehälle?"
"På en chassidisk trikåfabrik i New Jersey.
Vi är chassidim allesammans där.
Chefen är chassid.
Jag kom från Israel för fem år sen för att gifta mig i New Jersey.
Min rabbi är i Jerusalem."
"Hur kommer det sig att ni inte talar engelska?"
"Vad ska jag med engelska till?
Men nu frågar jag, vill ni ta emot mina femton dollar?"
"Koschermat är dyrare än andra sorter", säger jag.
"Femton dollar räcker inte på långa vägar."
"Jag kan gå så långt som till tjugofem."
"Ett sånt offer kan jag inte ta emot av er."
Med en axelryckning ger han tappt, och jag ägnar mig åt den dubbelt obehagliga kycklingen och äter skuldmedvetet med fördärvad aptit.
Den unge chassiden öppnar sin bönbok.
"Han är så intensiv", säger min fru.
"Jag undrar om han ber för dig."
Hon ler åt min förlägenhet.
Så snart brickorna tas bort blockerar chassiderna gångarna med sin Minchah-bön. De gungar av och an och sträcker på halsarna.
Den gemensamma bönens band är mycket starkt.
"Jag tycker om dem", säger min fru.
"De är så livliga, precis som barn."
"Du skulle kanske få lite svårt att leva tillsammans med dem", förklarar jag.
"Det är de som bestämmer hur allting ska göras, det finns inget att välja på."
"Men de är så glada, och så varma och naturliga.
Jag älskar deras kläder.
Kan du inte skaffa dig en sån där vacker hatt?"
"Jag vet inte om de säljer dem till utomstående."
När chassiden återvänder till sin plats efter bönen berättar jag för honom att min hustru, en lärd kvinna, skall föreläsa på Hebreiska universitetet i Jerusalem.
"Vad är hon?"
"Matematiker."
Han verkar förbryllad.
"Vad är det?" frågar han.
Jag försöker förklara.
Han säger: "Det har jag aldrig hört talas om.
Vad är det egentligen de sysslar med?"
Jag häpnar.
Att han var oskuldsfull visste jag, men jag skulle aldrig ha trott att han kunde vara okunnig om en sådan sak.
"Jaså, ni vet inte vad en matematiker är.
Le Monde visade skadeglädje över denna omsvängning.
Den 12 juli, efter raiden, anklagades Israel för att uppmuntra reaktionärerna i Rhodesia och Sydafrika genom sin demonstration av militär överlägsenhet och sitt bruk av västerländsk beväpning och teknik, för att störa det arbete som utfördes av rättsinniga människor i Paris vilka försökte skapa ett nytt klimat och behandla den tredje världens länder som jämlikar och partners.
Rhodesierna och sydafrikanerna skålade för israelerna i champagne, sa Le Monde.
Men ett europeiskt gillande av raiden skulle äventyra Frankrikes planer på en ny världsordning.
Den 4-5 juli, återigen före räddningen, hade Le Monde utan kommentar återgett Amins skämtsamheter i ett tal i Port Louis.
Han hade talat inför OAS och framkallat skratt och applåder bland delegaterna genom att säga att gisslan hade det så bekvämt man kunde begära med hänsyn till omständigheterna omgivna av sprängämnen.
"När jag gick min väg", sa han skrattande, "grät gisslan och tiggde mig om att stanna kvar."
Detta fick salen att gå i vågor.
Vi går ut på gatan och min vän David Shahar, som är bred över bringan, drar ett djupt andetag och råder mig att göra sammalunda.
Luften, själva luften, är näringsrik för tankarna i Jerusalem det har de vise själva sagt.
Jag är beredd att tro det.
Jag vet att den måste ha speciella egenskaper.
Dagerns finhet påverkar mig också.
Jag tittar ner mot Döda havet över trasiga klippblock och hus med lökformade tak.
De har samma färg som själva marken, och på denna sällsamma dödhet vilar den smältande luften med en nästan mänsklig tyngd.
Det är något uppfattbart, något metafysiskt, som förmedlas genom dessa färger.
Universum blir sin egen tolkning inför ögonen på en i den öppna dalens klippkaos som slutar i dött vatten.
På andra ställen dör man och löses upp.
Här dör man och uppgår i något annat.
Shahar för mig ner från Mishkenot Sha'ananim, som ligger på en sluttning och vetter mot Mount Zion och Gamla staden, till Gai-Hinnom (traditionens Gehenna) där Moloksdyrkarna en gång offrade sina barn.
Från Gai-Hinnom för han mig upp till en av kareernas forna begravningsplatser, där man själv kan se detta uppgående.
Det har en egendomlig inverkan på mina nerver (genom fötterna, så att säga), eftersom jag får en känsla av att en stor del av detta stoft måste vara malt av människoben.
Vad jag vet är Jerusalem geologiskt sett inte äldre än andra ställen, men dolomiten och leran ser uråldrigare ut än något jag har sett i hela mitt liv.
Grått och försjunket, som mr Blooms tankar i James Joyces Odysseus.
Men ingenting i den lysande luften och de massiva vita molnen tyder på tomhet.
Denna atmosfär ger en sådan verklighet åt det vardagliga uttrycket "inte av denna världen" att man får en stöt för bröstet.
Stadens myndigheter har gjort Gai-Hinnom till en park.
Wolfsonstiftelsen i London har bekostat trädgårdsanläggningarna, och arabiska barn sparkar fotboll på dalens gröna botten.
Fjortonåriga hårdingar från östra Jerusalem röker cigaretter och spänner axlarna för att öva sig i rollen som farliga gathörnstyper när vi går förbi.
Han är skallig och muskulös, och hans skjorta är prydd med hästar, hästskor och seldon, ett gult mönster på mörkblå botten.
Det är lustigt, eftersom han är en författare och en tänkande människa, allt annat än en kapplöpningshaj.
Vi tittar alltså in i gamla gravgrottor och nischer där de döda placerades en gång i tiden.
Nu ligger lastbilsstänkskärmar och rostar där, tjugonde århundradets bidrag av vittrande plåt till Jerusalems stora stoftblandning.
Man kan vara fullkomligt säker på att profeten Jeremia har gått den här vägen, säger Shahar.
Precis där vi nu står.
I Elie Kedouries Arabic Political Memoirs hittar jag fakta om den amerikanska diplomatin i slutet av fyrtiotalet som de flesta är okunniga om.
Själv har jag förvisso varit det.
I Mellanöstern, och förmodligen på andra håll också, satsade Förenta staterna kraftigt på företagskonsulter och PR-experter.
Den amerikanska firman Booz, Allen & Hamilton lånade ut en av sina specialister vid namn Miles Copeland till utrikesdepartementet, där han år 1955 ingick i en grupp som kallades Planeringskommittén för Mellanöstern och vars huvudsyfte med hans egna ord var "att räkna ut olika sätt att dra fördel av den vänskap som höll på att utvecklas mellan oss och Nasser".
1947 skickades Copeland till Damaskus ("av vem har inte bekantgjorts", säger Kedourie) "för att ta inofficiella kontakter" med syriska ledare och "känna sig för beträffande medel för att övertyga dem om att av egen kraft liberalisera sitt politiska system."
I sina strävanden att sprida demokratin i världen bekämpade amerikanerna först valfusket i Syrien, men den gamla korruptionen bestod trots allt vad deras makt och pengar kunde uträtta.
I sin besvikelse beslöt amerikanerna, som vanligt på bästa tänkbara grunder, att göra en tyngre insats:
"Den amerikanske ministern i Damaskus beslöt att uppmuntra en militärkupp för att Syrien skulle kunna komma i åtnjutande av demokrati", skriver Kedourie.
Detta ansågs inte speciellt egendomligt: andra amerikanska ambassadörer och ministrar i arabvärlden stödde helhjärtat "äkta" revolutioner för att störta gamla jordägare, rika skurkar och politiker.
"Vad som krävdes var en elit som kunde understödja härskarna, vilka i sin tur understöddes och bars upp av ett folk som antogs förstå, gilla och legitimera en sådan elits syften.
Alla som känner till Mellanöstern håller säkert med om att ett sådant sökande var en politisk motsvarighet till sökandet efter de vises sten."
När amerikanerna misslyckades i Syrien började de arbeta i Egypten.
Kermit Roosevelt från CIA "träffade ett antal officerare som varit inblandade i den sammansvärjning vilken ledde till statskuppen den 22 juli 1952".
Amerikanerna ville att den nya regimen skulle göra befolkningens breda lager läskunniga och skapa "en stor och stabil medelklass och en tillräcklig identifiering med landets egna ideal och värderingar, så att verkligt inhemska demokratiska institutioner kunde växa fram".
På sin väg in i en ny politisk sfär ordnade amerikanerna lån åt den egyptiska regeringen.
De trodde att en verklig demokrati nu var på väg.
